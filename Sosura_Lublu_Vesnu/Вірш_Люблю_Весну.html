<!DOCTYPE html>
<html>
<head>
    <meta charset="UTF-8">
    <link href="style.css" rel="stylesheet" type="text/css">
</head>
<body>
    <div class="main">
        <div class="Poem">
            <div class="Title">
                <h1>Люблю весну...</h1>
            </div>
            
            <div class="Text">
                <p>Люблю весну, та хто її не любить,</p>
                <p>Коли життя цвіте, як пишний сад.</p>
                <p>І, мов у сні, шепочуть листя губи,</p>
                <p>І квіти шлють солодкий аромат.</p><br>

                <p>Люблю весну, коли плюскочуть ріки,</p>
                <p>Коли рида од щастя соловей</p>
                <p>І заглядає сонце під повіки</p>
                <p>У тишині задуманих алей...</p><br>

                <p>Люблю, коли блукає місяць в травах,</p>
                <p>Хатини білить променем своїм</p>
                <p>І п'є тепло ночей ласкавих,</p>
                <p>А на лугах пливе туманів дим...</p><br>

                <p>Весна вдягла у зелень віти в дуба,</p>
                <p>Уже курличуть в небі журавлі.</p>
                <p>Люблю весну, та хто її не любить</p>
                <p>На цій чудесній, радісній землі!</p>
            </div>
            
        </div>
    </div>
</body>
</html>